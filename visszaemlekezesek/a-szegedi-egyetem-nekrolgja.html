<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html itemscope="" itemtype="http://schema.org/WebPage">
<head>
  <meta http-equiv="content-type" content="text/html; charset=UTF-8" />
  <meta http-equiv="X-UA-Compatible" content="chrome=1" />
  <meta name="title" content="" />
  <meta itemprop="name" content="" />
  <meta property="og:title" content="" />
  <meta name="description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <meta itemprop="description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <meta id="meta-tag-description" property="og:description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <link rel="stylesheet" type="text/css" href="../style.css" />
  <title></title>
</head>
<body>

<h1>Kulcsár Péter emlékezete</h1>

<div class="navigation">
  <menu>
    <li>
      <span><a href="../index.html">Életrajz</a></span>
      <ul class="secondary">
        <li><a href="../home/portre.html">Portré</a></li>
        <li><a href="../kepek.html">Képek</a></li>
        <li><a href="../videok.html">Videók</a></li>
      </ul>
    </li>
    <li>
      <span><a href="../visszaemlekezesek.html">Visszaemlékezések</a></span>
      <ul class="secondary">
        <li><a href="../nekrologok.html">Nekrológok</a></li>
        <li><a href="../visszaemlekezesek/acs-pal-kulcsar.html">Ács Pál</a></li>
        <li><a href="../visszaemlekezesek/farkas-gabor-farkas-megemlekezese.html">Farkas Gäbor Farkas</a></li>
        <li><a href="../visszaemlekezesek/horvath-zita-gyaszbeszede.html">Horváth Zita</a></li>
        <li><a href="../visszaemlekezesek/kiraly-peter-kulcsar-peter.html">Király Péter</a></li>
        <li><a href="../visszaemlekezesek/mader-bela-visszaemlekezese.html">Mader Béla</a></li>
        <li><a href="../visszaemlekezesek/a-szegedi-egyetem-nekrolgja.html">Szegedi egyetemi könyvtár</a></li>
      </ul>
    </li>
    <li>
      <span><a href="../valogatott-bibliografia.html">Bibliográfia</a></span>
      <ul class="secondary">
        <li><a href="../online-koenyvek-tanulmanyok/opponensi-velemenyek.html">Opponensi vélemények</a></li>
      </ul>
    </li>
  </menu>
</div>

<div id="content">
  <div id="title-crumbs">
    <a href="../nekrologok.html">Nekrológok</a>‎ &gt; ‎  
  </div>
  <h3 id="sites-page-title-header">
    <span id="sites-page-title">A Szegedi Tudományegyetem Klebelsberg Könyvtárának nekrológja</span>
  </h3>
  <div id="content-main">
    <!-- content -->

<p align="center"><strong>Kulcsár Péter (1934-2013)</strong></p>
<p>&nbsp;</p>
<p><strong>Meghalt Kulcsár Péter (1934-2013) történész, könyvtáros, egyetemi
tanár, hungarológiai kutatások kiemelkedő alakja.</strong></p>
<p>&nbsp;</p>
<p>Szegedi Tudományegyetemen 1957-ben történelem-, majd 1961-ben latinszakos
tanári, az ELTE-én 1967-ben pedig könyvtárosi oklevelet szerzett.
1961-ben Szegeden lett bölcsészdoktor és 1971-ben az
irodalomtudományok kandidátusa, majd 1990-ben az Akadémia doktora;
az ELTE BTK-án habilitált 1995-ben.</p>
<p>Dolgozott a Szegedi Egyetem könyvtárában, majd a budapesti Egyetemi Könyvtár
főigazgató-helyettese volt, később a Miskolci Egyetem
szövegtudományi doktori iskolájának alapító professzora volt.
Magát mégsem elsősorban tudósnak, tanárnak, hanem könyvtárosnak
tartotta, s ezt élete folyamán többször is hangsúlyozta. Egyike
volt a nevezetes, régivágású tudós könyvtárosnak.</p>
<p>Szegedi
Tudományegyetem Történeti Intézetének volt gyakornoka 
(1957/58), majd 1958-tól ugyanott a Központi Könyvtár munkatársa,
később, 1961-től osztályvezetője. A szegedi Egyetemi Könyvtárban
könyvtárosként is jelentős munkája mellett már a tudományos
munka terén is megalapozta későbbi hírnevét (Szepsi Csombor
Márton „Europica Varietas”). 1973-tól, pályája csúcsára
érve dolgozott a budapesti Egyetemi Könyvtárban. Itt eleinte a
Szerzeményi Osztály vezetője volt, majd 1980-tól a könyvtár
tudományos főigazgató-helyettese lett. 1995-ben innen ment
nyugdíjba. Ezután a Miskolci Egyetemen az Irodalomtudományi
Doktori Iskola szövegkutató programját vezette.</p>
<p>Az
MTA Könyvtörténeti Munkabizottságának elnöke volt 20 éven át
(1980-2000), 2004-től pedig a Miskolci Egyetem professor
emeritusaként munkálkodott.</p>
<p>Tanárként is nagy egyéniség volt, számtalan tanítványa, konzultánsa
számára feledhetetlen mester.</p>
<p>Kulcsár
Péter egész munkássága a magyar múlt és a magyarokról alkotott
európai kép alapvető forrásszövegeinek gondozása –
regisztrálása, kiadása és fordítása – körül bontakozott ki.
Kiváló latinistaként elévülhetetlen érdemeket szerzett a magyar
és magyar vonatkozású humanizmuskutatás területén (Brodarics
István és Antonio Bonfini szövegeinek kritikai kiadásaival, a
második „Vatikáni Mitográfus” nemzetközileg is magasan
jegyzett edíciójával).</p>
<p>Nyugdíjba vonulása után egyetemi hallgatók nemzedékei sajátíthatták el tőle a textológiai munka alapelemeit.</p>
<p>A Nemzetközi Magyarságtudományi Társaság a 2005-ben számára
ítélt Klaniczay-díjjal nem csupán az akkor frissen megjelent
Zrínyi-próza kritikai kiadását, hanem Kulcsár professzor
kiemelkedő és iskolateremtő életművét ismerte el.</p>
<p>Egykor volt emlékezetes, nagy szakmai ismeretekkel rendelkező, nagy
tudóssá vált könyvtáros kollégánkat gyászoljuk személyében.</p></div></td></tr></tbody></table>
</div> 

  </div>
</div>

</body>
</html>