<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html itemscope="" itemtype="http://schema.org/WebPage">
<head>
  <meta http-equiv="content-type" content="text/html; charset=UTF-8" />
  <meta http-equiv="X-UA-Compatible" content="chrome=1" />
  <meta name="title" content="Mader Béla: Péter" />
  <meta itemprop="name" content="Mader Béla: Péter" />
  <meta property="og:title" content="Mader Béla: Péter" />
  <meta name="description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <meta itemprop="description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <meta id="meta-tag-description" property="og:description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <link rel="stylesheet" type="text/css" href="../style.css" />
  <title>Mader Béla: Péter</title>
</head>
<body>

<h1>Kulcsár Péter emlékezete</h1>

<div class="navigation">
  <menu>
    <li>
      <span><a href="../index.html">Életrajz</a></span>
      <ul class="secondary">
        <li><a href="../home/portre.html">Portré</a></li>
        <li><a href="../kepek.html">Képek</a></li>
        <li><a href="../videok.html">Videók</a></li>
      </ul>
    </li>
    <li>
      <span><a href="../visszaemlekezesek.html">Visszaemlékezések</a></span>
      <ul class="secondary">
        <li><a href="../nekrologok.html">Nekrológok</a></li>
        <li><a href="../visszaemlekezesek/acs-pal-kulcsar.html">Ács Pál</a></li>
        <li><a href="../visszaemlekezesek/farkas-gabor-farkas-megemlekezese.html">Farkas Gäbor Farkas</a></li>
        <li><a href="../visszaemlekezesek/horvath-zita-gyaszbeszede.html">Horváth Zita</a></li>
        <li><a href="../visszaemlekezesek/kiraly-peter-kulcsar-peter.html">Király Péter</a></li>
        <li><a href="../visszaemlekezesek/mader-bela-visszaemlekezese.html">Mader Béla</a></li>
        <li><a href="../visszaemlekezesek/a-szegedi-egyetem-nekrolgja.html">Szegedi egyetemi könyvtár</a></li>
      </ul>
    </li>
    <li>
      <span><a href="../valogatott-bibliografia.html">Bibliográfia</a></span>
      <ul class="secondary">
        <li><a href="../online-koenyvek-tanulmanyok/opponensi-velemenyek.html">Opponensi vélemények</a></li>
      </ul>
    </li>
  </menu>
</div>

<div id="content">
  <div id="title-crumbs">
    <a href="../visszaemlekezesek.html">Visszaemlékezések</a>‎ &gt; ‎  
  </div>
  <h3 id="sites-page-title-header">
    <span id="sites-page-title">Mader Béla: Péter</span>
  </h3>
  <div id="content-main">
    <!-- content -->

<p>A visszaemlékezés műfajának buktatója, hogy gyakran előtérbe kerül, főszereplővé válik a visszaemlékező. Mert ő az, aki emlékezik, s értelemszerű, hogy elsősorban az elhunytnak a magával kapcsolatos emlékei ötlenek fel benne. Biztos lesz ilyen is az én visszaemlékezésemben, de kezdem egy hozzám kicsit se kötődő emlékkel.</p>

<p>Az első emlékezés címe talán az lehetne: BARNA</p>

<p>Péter történész volta mellett könyvtáros is volt (megjegyzem,
korántsem csak a tanszékre hirtelen bekerülni nem tudás kényszere
miatt, tehát valamiféle pótcselekvésként), aztán ha már
könyvtáros volt, hát igyekezett e tudomány felsőfokú
elsajátítására is. Történt mindez a Kovács Máté
tanszékvezetésével, Szentmihályi, Szelle, Fülöp tanár urak
előadásaival behatárolható korszakban, s természetesen levelező
hallgatóként. Többen voltak az évfolyamban, a vizsgákon persze
illendő sötét ruhákban. Kivétel is volt, Péter természetesen
(mint aztán sokszor életében) barnában. Ami nem lett volna baj,
ha nem úgy adódik, hogy egy másik delikvens is ezzel az egy színű
ünnepi ruhával rendelkezik. Vizsga Szentmiskánál (aki nem tudná
Szentmihályi – a Vértessy másik fele – tanár úr beceneve) s
a szokásos módon egyszerre sokan ülik körbe, összevissza kérdez,
de általában megjegyzi, ki mit válaszol. Viszont a két BARNA!!!
Azt már nagyon tudta, hogy az egyik penge okos, a másik kevésbé.
Igenám, de melyik melyik?? És az eredményhirdetés: a kollegina
jeles, a kolléga négyes, a másik kollegina is négyes, (s
elkövetkeztek a barnák), a két BARNA meg közepes. (Így aztán
túlzottan egyikükhöz se volt igazságtalan, de így sikerült
Péternek is valamiből csak közepest kapni).</p>

<p>A másik emlékezés címe: RÁCIÓ</p>

<p>Péter
a szegedi Egyetemi Könyvtárban sok helyen dolgozott, többek között
a Folyóiratosztály vezetője is volt. Történt pedig, hogy a
könyvtár által kötelezően előfizetett külföldi (természetesen
kommunista párti) napilapok több napos késéssel jöttek. Viszont
Péter, mint a szemben lévő sarki hírlapbolt gyakori látogatója
felfedezte, hogy ugyanezen lapok (pl. Volkstimme, L’Humanité,
Unitá stb.) előző napi számai már az adott napon ott megvehetők.
Nosza, a spórolás, de inkább a rá akkoriban igen jellemző
racionalitás jegyében lemondatta a beszerzéssel ezek
előfizetéseit, s utasította (dehogy utasította, szépen kérte)
egy kollégáját, hogy menne ki minden nap s pitiáner áron venné
már meg a könyvtárnak ezeket a lapokat. Két légy is ütődik:
friss az újság, meg olcsó is. Nahát többek közt ebből lett az
egyik legnagyobb kravál nemcsak a könyvtárban, hanem az egyetemen
is: az ideológiai fő harcosok szerint az ellenség lába ütötte
fel a fejét a könyvtárban (a fiatalabbaknak: Péter tette
valójában egy szabotázsakciónak ítéltetett, hiszen szegény
kapitalista országok még szegényebb kommunista pártjait fosztotta
meg a magyar támogatástól, mert a magas előfizetési díj egyben
ezen pártok támogatására is szolgált). A ma nevetségesek tűnő
eset (meg ami még ennek kapcsán egy egyetemi -- párt és állami
-- vizsgálóbizottság több hetes kurkászásai nyomán előjött)
nagyban hozzájárult Péter és családja könyvtárból és
Szegedről való távozásához.</p>

<p>Egy harmadik címe lehetne: SZAKMATISZTELET</p>

<p>Péter tudományos, történészi teljesítménye, életműve lenyűgöző,
s mindenki előtt ismert, hogy mennyi minden volt, maradt még a
fejében, amit meg sem írt. Már fiatal korában olyanokkal rukkolt
elő, amelyek elismerésre késztették a tudományos közvéleményt.
Később is játszhatta volna a nagy történészt, akinek örüljön
a könyvtár (bármelyik), hogy épp ott van. Nem, ő a legkomolyabb,
legelmélyültebb kutatások s könyvírás idején is teljességében
s annak prioritást adva végezte a „csak” könyvtárosi
feladatait. Itt már kénytelen vagyok megemlékezőként előjönni.
A szegedi Egyetemi Könyvtárban a folyóiratosztályon első volt,
hogy legyen minden naprakész, minden folyóirat elérhető (ezért
katalógusok készítése, vagy éppen saját kezű raktárrendezés,
kedvenc szavunkkal „tolatás”), ezekben mind személyesen részt
vett, s ez volt vele az élményem, amikor a pesti Egyetemi
Könyvtárban kerestem, fő beszerzőként éppen mindenféle kiadói
jegyzékeket, prospektusokat bújt… Könyvtáros volt…</p>

<p>Egy újabb cím: GYORS, LÉNYEGI MUNKA</p>

<p>Azt hiszem, aki rá gondol, sok minden eszébe jut Péterről, csak nem a
gyorsaság. Valóban, rohanni, kapkodni sohasem láttam. A szellemi
gyorsaság az eszéből következett és abból a képességéből,
hogy gondolatait, elképzeléseit (amikor azt jónak tartotta)
gyorsan és stilisztikailag már javítást nem igénylő
megfogalmazásban tudta könyvtárosként és történészként
papírra vetni. Egy jellemző eset (kicsit ez is velem kapcsolatos):
Kovács Sándor Ivánnal megbízásuk volt Szepsi Csombor Márton
Europica Varietas-ának kiadására. Az idő szorított. Ivánt
beültette a szegedi Egyetemi Könyvtár raktárának ún.
Eszterházy-szobájába, ő maga meg a hárommal arrább lévő
főnöki szobában ült. Ketten írták a bevezető tanulmányt,
készítették a jegyzeteket. Talán nem sértő Ivánra, ha mondom,
Péter mindig előbb kész volt, az én ifjú sublenci dolgom az
volt, hogy két óránként jelenjek meg Ivánnál s kérjem el tőle
az addig írottakat. Emlékeim szerint több napot hosszan dolgoztak,
de Péter gyorsasága nélkül időre nem lett volna kész a kézirat.
(Aminek nagyszerűségéhez persze az is hozzájárult, hogy a benne
található, Szepsi Csombor útját jelző, ma már igen primitívnek
tűnő térkép előállítására engem kértek…)</p>

<p>Még mindig emlékezés: EZER KÖZÜL EGY</p>

<p>Lesznek
olyanok, akik talán nem értenek egyet velem a következőket
illetően. Végül is tudósnak lenni (amolyan átlagtudósnak, még
tudományok doktora címmel is) sok esetben nem olyan nagy dolog.
Tanulás, szorgalom, kutatás, megfelelő körülmények,
kapcsolatok, szerencse stb. Elég sokszor és elég sokaknál
összeáll. Nem átlag tudósnak lenni, ez a nagyszerű. Pétert
mindig is ezért irigyeltem meg csodáltam is. Péter egyedi volt.
Megközelítéseiben, felismeréseiben, feldolgozásaiban. (S
hirtelen azt gondolom, nemcsak tudósként, a mindennapi élet
jelenségeit illetően is). Hogy is értem? Van egy jelenség, eset,
történés, tény stb. Ezer ember közül 999 ezt látva, hallva,
tanulmányozva, kutatva stb. közel hasonlót fog vele kapcsolatban
felfedezni, meglátni, megírni. És jön az egy, a Kulcsár. Aki
olyat (is) lát meg, tapasztal, felfedez, megért, megérttet, amire
mi 999-en csak akkor gondolunk, mikor ő már kimondta, leírta.
Valami tekintetben mintha felettünk lett volna? Nem csak abban, amit
tudott. Ahogy tudta. Ahogy kezelte.</p>

<p>S az utolsó visszaemlékezés (bár még lenne több is): EH!!! (és a péteri legyintés hozzá)</p>

<p>Ugye előttünk, előtted áll? Beszélgetünk, beszélgetsz, vitatkozunk,
vitatkozol, aztán egyszer Péter azt mondja és nem befejezésként,
nem győztesként, nem a téma lebecsüléseként, hanem inkább a
bárminek az egészhez (a meg nem érthetőhöz, az el nem érhetőhöz,
a talán tökéleteshez) való viszonyát illetően
jelentéktelenségét hirtelen megérezve: EH!!! És legyint egyet.
Ami természetesen nem zárta ki, a bármilyen újabb téma, újabb
beszélgetés, újabb vita kezdetét. Eddig. Péter mondott egy
újabb, immár végső „Eh”-et. Mert talán végre meglátta az
egészet, a teljeset, a tökéleteset. Amit viszont itt már
köreinkben szerinte nem lehet megélni és megérni. Majd
megkérdezzük tőle. Ki hamarabb, ki később.</p>

  </div>
</div>

</body>
</html>