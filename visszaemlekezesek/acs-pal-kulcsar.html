<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html itemscope="" itemtype="http://schema.org/WebPage">
<head>
  <meta http-equiv="content-type" content="text/html; charset=UTF-8" />
  <meta http-equiv="X-UA-Compatible" content="chrome=1" />
  <meta name="title" content="" />
  <meta itemprop="name" content="" />
  <meta property="og:title" content="" />
  <meta name="description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <meta itemprop="description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <meta id="meta-tag-description" property="og:description" content="Megőrizni mindazt, amit Kulcsár Péter történész, könyvtáros, tanár (1934-2013) szellemi örökségéből össze tudunk gyűjteni" />
  <link rel="stylesheet" type="text/css" href="../style.css" />
  <title></title>
</head>
<body>

<h1>Kulcsár Péter emlékezete</h1>

<div class="navigation">
  <menu>
    <li>
      <span><a href="../index.html">Életrajz</a></span>
      <ul class="secondary">
        <li><a href="../home/portre.html">Portré</a></li>
        <li><a href="../kepek.html">Képek</a></li>
        <li><a href="../videok.html">Videók</a></li>
      </ul>
    </li>
    <li>
      <span><a href="../visszaemlekezesek.html">Visszaemlékezések</a></span>
      <ul class="secondary">
        <li><a href="../nekrologok.html">Nekrológok</a></li>
        <li><a href="../visszaemlekezesek/acs-pal-kulcsar.html">Ács Pál</a></li>
        <li><a href="../visszaemlekezesek/farkas-gabor-farkas-megemlekezese.html">Farkas Gäbor Farkas</a></li>
        <li><a href="../visszaemlekezesek/horvath-zita-gyaszbeszede.html">Horváth Zita</a></li>
        <li><a href="../visszaemlekezesek/kiraly-peter-kulcsar-peter.html">Király Péter</a></li>
        <li><a href="../visszaemlekezesek/mader-bela-visszaemlekezese.html">Mader Béla</a></li>
        <li><a href="../visszaemlekezesek/a-szegedi-egyetem-nekrolgja.html">Szegedi egyetemi könyvtár</a></li>
        <li><a href="../visszaemlekezesek/kiraly-peter-kulcsar-peter.html">Király Péter</a></li>
      </ul>
    </li>
    <li>
      <span><a href="../valogatott-bibliografia.html">Bibliográfia</a></span>
      <ul class="secondary">
        <li><a href="../online-koenyvek-tanulmanyok/opponensi-velemenyek.html">Opponensi vélemények</a></li>
      </ul>
    </li>
  </menu>
</div>

<div id="content">
  <div id="title-crumbs">
    <a href="../visszaemlekezesek.html">Visszaemlékezések</a>‎ &gt; ‎  
  </div>
  <h3 id="sites-page-title-header">
    <span id="sites-page-title">Ács Pál: Kulcsár</span>
  </h3>
  <div id="content-main">
    <!-- content -->

<p>Már
hetek óta csak Péterre gondolok, sokszor sírás közeli állapotban
bámulva magam elé. Jól tudom, persze (és ezért nem is sírok),
hogy ilyenkor mindenki saját magát siratja/siratná, tehát ha
valamin, akkor éppen azon kellene elgondolkodni: mi siratnivalónk
van magunkon itt és most, ebben a helyzetben? Ami nem hagyja
nyugodni az embert, az egy kódolt üzenet. Mert aki így megy el,
mint Kulcsár, mindig üzen valamit az itt maradóknak. De minél
inkább kezünkben érezzük ennek a – talán nem is oly nehezen
megfejthető – kódnak a feloldó kulcsát, annál inkább vágyunk
eldobni azt. Nyilvánvalóan azért, mert nem kívánjuk elolvasni
ezt a szörnyű üzenetet.</p>
<p>Én sem akarom. Inkább elmondom egy emlékemet.</p>
<p>Kulcsár
Péter a lektorom volt. Akinek nem volt, az nem is tudja, mit jelent
ez a szó. Évek óta kínlódtam-nyűglődtem a Régi Magyar Költők
Tára 16. századi sorozatának 11. kötetével, és bizonyos
historiográfiai problémákkal egyáltalán nem tudtam megbirkózni.
Ezért jutott eszembe, hogy megkérem Pétert, legyen a könyv egyik
lektora. Elvállalta, előre jelezve „hozzá nem értését” sok
mindenhez, de mégis biztosítva segítőkészségéről. Az őt
érintő fejezeteket roppantul gyorsan átolvasta, és csakhamar egy
komplett tanulmány értékű kéziratban összegezte javaslatait.
Iszonyatos kő esett le a szívemről, az adatokat és a leleményes
megoldásokat beledolgoztam a kéziratomba, jelezve, hogy a lektortól
valók, és igyekeztem tovább haladni a munkában. Szinte el is
feledkeztem az egészről. Ekkortájt felkértek egy előadás
megtartására. Nem volt túl sok időm a felkészülésre, ezért
egy épp frissiben sajtó alá rendezett RMKT-tétel (egy ismeretlen
szerzőjű, kiadatlan 16. századi vers) bemutató elemzését
vállaltam el – olyanét, amelyet Péter is kommentált –,
gondolván, hogy van a tárgyban annyi új adat, amennyi kiad egy
húszperces felolvasást. Megírtam a szöveget, de Kulcsár
előkapart kiegészítéseivel együtt sem mutatkozott olyannak,
amivel egy konferencián ki lehetett volna állni. Hiányoztak a
kérdések, a releváns problémák, minden sorom sekélyesnek
látszott. Egy ismeretlen régi magyar vers szerzőjének és
forrásának azonosítása inkább csak afféle adatközlésnek tűnt,
nem tanulmánynak. Rettenetesen el voltam keseredve. Feleségem
elolvasta a szövegemet, és ő sem tudott megvigasztalni: az írás
szerinte is menthetetlenül rossz volt. De felvetette: – Kulcsár
nem ír erről valamit? Lehetetlen, hogy ne legyen valami ötlete. –
Nem, már százszor elolvastam, és amit lehetett, beledolgoztam. –
Olvasd el százegyedszer is, kell ott lennie valaminek – mondta.
Nekiültem megint. Semmi konkrétum nem volt a lektori jelentésben,
pusztán egy kósza megjegyzésre bukkantam a végén, afféle üresen
csengő kódára: a további kutatásnak érdemes lenne még
tüzetesebben egybevetni a verset a forrásául szolgáló
Heltai-krónikával. – Mit kezdjek ezzel – töprengtem –,
hiszen maga Péter fentebb már pontosan összeírta azokat a
helyeket, ahol a „no name” erdélyi versszerző Heltai Gáspárt
követte. Egyébiránt mindenhol őt követte. Mi ebben az érdekes?
Miért kellene akkor <i>még
tüzetesebben</i>
összevetni a szövegeket? – Ekkor hirtelen rájöttem a
megoldásra: Nem csak az lehet érdekes, ahol egy szerző követi a
forrását, hanem az is, ahol nem követi. Lehet, hogy nem is az
átvételek, hanem a kihagyások hordozzák az igazi üzenetet? Nem
(csak) az a fontos, amit elmond valaki, hanem az (is), amit nem mond
el? Lehet, hogy valamiféle kihagyásalakzatokról, más szóval a
„csend retorikájáról” van itt szó? – gondoltam, és ebben a
szellemben újraírtam a dolgozatot.</p>
<p>Évekkel
később, az Egyetemi Könyvtár mellett, egy Centrál Kávéházbeli
beszélgetésünk során rákérdeztem Kulcsárnál: valóban erre
gondolt-e Heltai kapcsán. Nem felelt, csak legyintgetett és
mosolygott rejtélyesen. Én mindenesetre újra meg újra
megköszöntem a segítségét, ő azonban ismét leintett: – Áh,
ne hülyéskedj, hagyd már ezt tényleg a fenébe. Nincs miért
hálálkodnod. Én már csak a hagyatékomon dolgozom. Tudod, mennyi
ilyen cédula, megíratlan ötlet van otthon? Mindegy. Odavész mind.
Nem lesz belőlük már semmi. Ebből sem – mondta, és elővett
egy vastag kéziratot. A doktori disszertációja volt. –
Értéktelen így, ahogy van. Befejezetlen. Jobb lenne, ha
elfeledkeznétek róla. Amiről szólna, az megíratlan, bár a
fejemben kész. De ez itt mégis csak egy nem létező könyv
előszava, és annak is rossz, mert hiányos. De azért – tudod,
mit? – vidd magaddal. Egyszer talán majd elolvasod.</p>

  </div>
</div>

</body>
</html>